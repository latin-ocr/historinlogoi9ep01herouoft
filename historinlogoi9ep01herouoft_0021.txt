PRAEFATIO. ' Χῖ

demum animadverti: ²* cui si exsequi quod constituerat licuis-
set, plurimum ille otii nobis hac parte erat facturus. Lar-
cheri praestantissimam Gallicam versionem in locis difficiliori-
bus consului: e qua ut multum passim me profecisse gratus
profiteor, sic ab eadem haud raro in diversum mihi disceden-
dum putavi: cujus dissensionis caussas, sicubi opus esse vide-
batur, in adnotationibus exposui. Alias vernaculas Herodo-
ti versiones, non quod eas spernam, sed otio parciturus, con-
sulere supersedi.

Ad adnotationes quod pertinet, tomo quinto sextoque
hujus editionis comprehensas, jam initio professus sum, illud
mihi primum fuisse propositum, quod etiam magno numero
studiosorum hominum inprimis gratum fore intellexeram, ut
eorum, quae vel a Wesselingio vel a Valckenario ad Herodo-
tum adnotata in Wesselingiana editione exstant, nihil prae-
termitterem. Jacobi Gronovii notas, quas eadem editio reo
petitas exhibet, indignas judicavi quibus bonae chartae denuo
contaminarentur. Quodsi illas subinde laudavit Wesselin-
giuS, non eo id factum quod per se magni fecerit, sed, (qui
praestantissimi viri candor et humanitas fuit) quo daret ali-
quid et praeceptoris olim sui memoriae, et omnino nomini
Gronoviano, quod ob paterna maxime merita magno apud
Batavos in honore erat. Si quando tamen bonae frugis quid-
piam, quod perraro quidem mihi usu venire memini, in notis
hujus viri reperi, quod ad illustrandum faceret scriptorem
nostrum, non id negligendum putavi, sed fideliter inde ex-
cerptum adposui lectoribus. Reliqua quae Wesselingianis
aut Valckenarii adnotationibus adjeci, partim ex virorum
doctorum scriptis publice editis (quorum quemque, uti par
erat, suo loco laudavi) excerpta sunt; de multis etiam priva-
tim me eruditi amici monuerunt, in quibus prae caeteris
Boissonadi mei et singularis benevolentia, et exquisitissima
doctrina, et indefessum de me et de Herodoto nostro bene
merendi studium eminuit. Quae de meo adjunxi, in his illud
maxime spectavi, ut partim receptam a me scripturam, sicubi

¹' Vide Reizii praefationem, Herodoti Historiis ab illo edi coeptis praemissam
p. xxx&

