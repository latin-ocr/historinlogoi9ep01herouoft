PRAEFATIO. vii

“ sabatur. Qua re nonnullis, quod aperte mendosa et levi
“ brachio concinnanda reliquerim, justo visus fui cautior: ve-
“ rum illud malui3 satis habens, si ad medicinam via mon-
“ straretur.''²³¹e Haec ille. Nos probas multas Lectiones, quae
videri poterant haud satis certa auctoritate a Viro doctissimo
receptae, accedente nostrorum Codicum testimonio firmavi-
mus; plurimas alias, ab illo sepositaS, partim nunc primum,
partim praeeuntibus aliis ante aut post illum Editor-ibus,
vindicavimus auctori3 nonnullas etiam,Wesselingio ne me-
moratas quidem, nunc primum e Codicibus nostris produc-
tas, quum verissimae nobis visae essent, Herodoto restituimus;
denique haud pauca loca, quae vel Wesselingio, vel Valc-
kenario praesertim, aut corrupta aut prorsus adulterina et ab
aliena manu inculcata visa erant, demonstrasse mihi videor
aut omnino sollicitari non debuisse, aut leniore quadam
medicina, ab ipsis vetustis libris indicata, persanari. Conjec-
turas vero, ut WesselingiuS, sic et nos non nisi rarissimis
quibusdam in locis in contextum recepimus, ubi et manifes-
to corrupta esse librorum omnium scriptura nobis videba-
tur, et emendatio occurrebat, quae non modo probabilis, sed
et certa atque ita evidens videretur, ut ipsa per se sui faceret

fidem.

Porro, quum Ionica dialecto scriptae hae Historiae sint,
consentaneum utique fuit, ut, sicubi loco formarum communi
Graecorum sermone tritarum Ionicas verborum formas li-
bri veteres exhiberent, eae non negligerentur, sed Ionice
loquenti restituerentur Scriptori: atque in hoc etiam' genere
largam messem nobis reliquam fecit Wesselingii industria.
Nec vero putandum est, cunctis eis in locis, ubi etiam nunc
formae verborum communes praeeuntibus libris omnibus super-
sunt, quum alibi in eisdem verbis forma Ionibus propria usum
esse videamus Scriptorem, per librariorum aut temeritatem
aut socordiam esse illas invectas. Licitum fuit Ionico scrip-
tori communibus verborum formis promiscue atque illis uti
quae Ionibus propriae erant: et haud dubiis documentis intel-
lexisse mihi videor, ut olim Homerum, sic etiam Herodotum,

⁷* Nempe id frequenter in Adnotationibus a Viro praestantissimo praestitum.

