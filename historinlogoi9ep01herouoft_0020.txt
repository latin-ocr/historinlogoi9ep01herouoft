X PRAEFATIO.

quum admodum etiam corrupto usus esset Herodoti codice,
ita scriptorem hunc Latine convertit, ut incredibile dictu sit
quam multis in locis aut prorsus ab auctoris mente aberret
illius versio, aut ita ambigua sit et parum dilucida, ut haud
raro, quid sit quod vel Graecus scriptor vel ejus interpres di·-
cere voluerit, perinde incertus haereas. Denique videtur il-
le etiam non tantam curam, quantam potuerat, in hanc con-
ficiendam Herodoti versionem impendisse, sed totam admo-
dum deproperasse operam. Et Gronovius quidem multa
Vallae errata passim correxit, sed longe tamen plurima intacta
reliquit: nonnulla etiam ita mutavit, ut pervertisse magis quam
correxisse videatur. Quae vero Wesselingius in eadem ver—
sione correxit, oppido pauca sunt3 caetera a viro longe doc-
tissimo, majora spectante, consulto neglecta. Ita fit ut vix ul-
lus exstet Graecus auctor, cujus Latina versio tam male mise-
reque comparata sit, quam ea quae ad hunc usque diem sua—
vissimis Herodoti Musis comes juncta erat. Quare, quum
hac nova editione propositum nobis fuerit, non solum
doctorum hominum, qui tali adminiculo non indigerent,
inservire studiis, verum etiam ab eis Musarum amicis inire
gratiam, quibus in hoc mari, quamvis placido, non sine cor-
tice natare datum est3 illusurus mihi visus eram lectoribus,
si Latinam versionem, qualis adhuc fuit, repetitam exhibuis-
sem. In qua quidem emendanda postquam primum ita con-
stitueram versari, ut, intacta relinquens quaecumque ferri ut-
cumque possent, ea demum mutarem, quae aut obscuriora,
aut ad sensum minus commode posita, aut quae ab auctoris
mente prorsus essent aliena3 mox intellexi, et ad aequabilita-
tem orationis aptius fore, et alioqui multo commodius, si to-
tam de integro refingerem. Atque hoc ita peregi, ut, absoluta
pro mei captu ingenii singulorum capitum versione, Latina
nostra cum Laurentianis et cum his quae in illis vel ab Henr.
Stephano in ora suae editionis mutanda proposita, vel quae a
Gronovio aut WVesselingio mutata sunt, plerumque confer-
rem; et, si quid in his rectius commodiusve positum videre-
tur, id ipsum, deletis nostris, adoptarem. Ita in conficienda
hac Latina versione idem prorsus secutus sum consilium,

quod Reizio olim clarissimo viro propositum fuisse deinde
4

