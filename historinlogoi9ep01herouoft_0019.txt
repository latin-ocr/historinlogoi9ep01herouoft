PRAEFATIO. ix

rum 3 qui in legendo scriptore, seriei nexuique rerum intenti,
graviter ferunt, si criticis notulis, ad singulorum verborum se-
lectum plerumque spectantibus, interrumpitur attentio animi
et ad minuta, quae quidem ipsis videntur, distrahitur. Quare,
abjecto illo consilio, consultissimum duxi universum simul
adparatum Variarum Lectionum, quae ad quemque editionis
hujus tomum pertinerent, separata parte ita complecti, ut il-
larum partium quaeque, pro lectorum arbitrio, vel simul
cum ea parte quae contextum continet, uno eodemque volu-
mine posset compingi, vel seorsim per se compacta sive seponi
posset ab his qui haec talia minus curant, sive inter legendum
a latere prioris partis poni commodiusque inspici ab eis, qui
in locis quibusque difficilioribus, aut si qua loca suspecta ipsis
videntur, continuo cognoscere cupiunt quid sit quod ibidem
aliae editiones aliive codices manuscripti praeferant. Rariori-
bus tamen nonnullis in locis ipsi statim contextui criticam
notulam placuit subjicere: ibi praesertim ubi aut ex conjec-
tura aliquid in contextu positum est, nullius veteris codicis
. auctoritate firmatum, aut ubi diversae lectiones, quae de prin-
cipatu inter se contendere posse videbantur, non ad singula
verba idem significantia, aut ad solam verborum formam se-
riemve, sed ad rem ipsam sententiamque pertinebant.

Post Graeci exempli constitutionem proxima nobis cura in
Latinam Versionem impendenda visa erat; quam a se paene
prorsus neglectam esse WESSELINGms his verbis professus
est t* ‘⁶ Vallae Latina, inquit, praeeuntium more Graecis ad-
“ junxi3 non illa profecto optima, sed a clariss. Gronovio
“ multifariam purgata, et, sicubi ἐν τῷ κειμένῳ aliquid innova-
“ tum, a me quoque. Maluissem equidem, ut suavissimus
“ scriptor ea dialecto ab omnibus tereretur, qua agnosci vo·
“ luit. Sed, uti seculum est, Latina postulantum maneat
‘⁶ proinde hoc Catone per me contentum.” —Jam fuit qui-
dem Laurentius ille Valla elegantiarum Latinarum inprimis
callens, at non proinde Graeci sermonis scientia imbutus3 cu-
jus adipiscendae multis etiam tunc subsidiis, quae nobis hac
aetate in promtu sunt, destituti erant doctissimi viri. Quare,

¹* Sub finem Praefationis.

Vor.. Ι. b

