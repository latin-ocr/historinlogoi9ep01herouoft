vi PRAEFATJO.

penes quem tunc is codex erat, ultro mihi oblatae3 moxque,
venia ab illustri membranarum possessore, mezo BARONE DE
SCHELLERSHEIM, Eisbergae aliorumque in Westphalia loco-
rum domino, per ejusdem Creuzeri apud illum gratiam et
in me benevolentiam impetrata, ipsae illae praestantissimae
Membranae ad me transmissae, earumque usura in tantum
temporis spatium, quantum mihi ipsi commodum visum fuis-
set, supra quam dici potest liberaliter concessa.

Hisce munitus praesidiis, de quibus in Praefatione alteri
Parti hujus Tomi praemissa uberius exponam, ac praecipua-
rum quarumque Herodoti Editionum exemplo instructus,
postquam intellexi haud ingratam fore doctis studiosisve ho-
minibus operam nostram Herodoto navandam, primam in eo
diligentemque posui curam, ut ex collatis inter se diversis
Lectionibus, quas ad quemque Scriptoris nostri locum vel
Wesselingianus adparatus vel nostrae nobis copiae offerebant,
eam seligerem adoptaremque, quae aut citra controversiam re-
praesentare genuinam Auctoris scripturam aut ad eam proxi-
me accedere videretur; quo admirabili huic antiquitatis mo-
numento nativus suus color atque habitus, quoad fieri posset,
restitueretur. Quod quum mihi fuerit propositum, ridiculus
sim utique, si cunctis in locis, quae difficultatem habere ali-
quam videntur, acu (quod aiunt) rem tetigisse mihi persua-
deam3 qui saepenumero ipse, quid adoptarem, quid sepone-
rem, incertissimus haeseram: abunde mihi gratulandi erit ma-
teria, si majori ex parte, et his quidem maxime in locis quae
sunt potioris cujusdam momenti, doctorum judicio Virorum
satisfecero.

De ratione quam in constituendo Graeco exemplo sive con-
textu, quem vulgo vocant, secutus WESSELINGIUS est, sic
ipse Vir doctus exposuit: ’ἓ “ Ex scriptis Codicibus Ionici
‘⁶ sermonis, quoties licuit, formam et habitudinem reformavi3
“in integrum nullo suo merito possessione dejecta restitui:
“ innumera mendis liberavi, sed parcissime de conjectura, at-
“ que illis duntaxat in vocabulis, quae dictionis indoles aver-¹

ὓ ln Praefationis postrema pagina.

