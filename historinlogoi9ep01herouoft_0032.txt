xxii PRAEFA‘rm.

vere fortasse: mallem tamen locupletiorem, quam Manetho
vulgo habetur, hujus accusationis auctorem. At enim plurima
olim in fabulis et figmentis deputabantur, quorum justissime
numero nunc eximuntur. Fabulosa censebantur de Afrorum
institutiS et moribus prodita, de circumnavigata ea nostri orbis
parte, de AEgyptii soli genio et Pyramidibus‚ de Scythis, succini
origine, Caspio mari, innumerisque aliis, quae serior aetas
et peregrinatorum frequentia veritati animadvertit congrua.
Enimvero, horum omnium memoriam replicare, nihil attinet.

Istud haeret in dubio, truncatae-ne Musae sint, et an alios
similis argumenti conmentarios Herodotus digesserit? Muti-
lationis et defectus suspicionem de Athenada‚ viro Trachinio,
indicata movent: ³³ οὗτος ἀπέκτεινε μὲν Ἐπιάλτεα δι’ ἄλλην αἰτίην, τὴν
ἐγὼ ἐν τοῖσιῧπισθευ λόγοισι amatim: ‘⁶ hic Epialtem aliam ob caussam,
quam ego sequentibus in libris [sive‚ in sequenti narratione]
reddam, interemit.’' Reddidit autem nusquam, non octavo,
nedum libro nono. Ergo—ne ea excidit conmemoratio? an
promissi oblivio ejus animum incessit? an decimum adjungere
meditatus fuit librum? Utrumque fieri quitum est. Nam
hiatus illis in Musis nullum se mihi indicium prodidit. Similis
fluctuatio, sed expeditu pronior, de libris Libycis, Λιβυκοῖσι
λόγοισι, quorum meminit ipse.† Jo· Alb. Fabriciusss elabora-
tos non censuit, sed intra promissum stetisse. Justior verior-
que Raphelii et Bouherii conjectura3 innuisse scriptorem
extimam Musae quartae partem, sedulo rebus Libycis occupa-
tam, et sectionem in primis centesimam quinquagesimam no-
nam, ubi de Apriae, AEgyptii regis, suscepta in Cyrenen
expeditione et infausto ejus eventu, multo tamen parcius quam
promiserat: quod qui contigerit, et an aliquid de priore sen-
tentia demutaverit, non temere dixero. Possum adfirmare,
veterum neminem Λόγους Herodoti Λιβυκοὸς ad testimonium
excitasse, contra ex libro quarto res Afras depromsisse plures:
immo solere illum partem libri λόγον et λόγους adpellare: de

Δ* Lib. vn. 215. ssBiblioth. Gr. lib. 11. 20.
† Lib. 11. 161.

