l PRAEFATIO.

finximus, in Catal. Biblioth. Reg. sub nurnero Mncxxxlv. his
verbis describitur: “ Codex chartaceas‚ olim Colbertinus, quo
continentur Herodoti Historiarum libri IX. Conjecta ad
margines scholia quaedam, eaque non contemnenda. Ex-
aratus anno 1372? Idem codex a Wesselingio eadem nota

Paris. B. insignitus est.

Tertius Codex, Paris. C. vel Pe„ inter Codices Graecos in
Catal. Biblioth. Reg. recensetur num. MDCXXXV. “ Charta-
ceuS‚ exaratus anno 1447. quo continentur Herodoti Halicar-
nassei Historiarum libri IX. in quibus exscribendis (ut ait
Catalogi auctor) librarii diligentiam non immerito desideres.
Interdum enim omissae phrases integrae. Occurrunt tamen
aliquando non contemnendae lectiones.'' Hac, puto, haud op-
timae notae fama permotus Larcherus hunc Codicem ita peni-
tus neglexit, ut illius nusquam ne mentionem quidem fecerit
ullam. Est autem hic codex ejusdem familiae cum eo, quem
primo loco nominavi3 et* licet aetate sit illo recentior, tamen
bonitate haud multum eidem cedit 3 atque usu etiam nobis in-
terdum venit ut probatissimas lectiones ex illo potuerimus
proferre, quas ex altero non reperimus enotatas. Tenet au-
tem haec familia quasi quoddam medium inter codd. Arch. et
Vind. ab una parte, et Pass. Ask. Med. et F. ab altera; mo-
do ad hos, modo ad illos magis inclinans. Ex eodem autem
hoc nostro codice Pc. ductas esse eas lectiones, quas Wesse-
lingius nota Paris. A. distinguere consuevit, paulo ante mo—

nuimus.

Quartus noster codex, Paris. D. sive Pd. quem Larcherus
item nota D. distinxit, in Catal. Bibl. Reg. num. MMCMXXXHI.
chartaceus est, anno 1474. exaratus. Praeter Isocratis et
Plutarchi nonnulla, continet Herodoti Historiarum libros IX.
quibus accedit lexicon vocabulorum Herodoto peculiarium:
quod quidem lexicon doleo non fuisse a Georgi-ade nostro
cum illo collatum, quod vel a Wesselin gio vel ab J ungermano

editum est.

